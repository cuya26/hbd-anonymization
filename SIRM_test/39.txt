104 Giancarlo GISMONDO VELARDI , Antonino BOVA , Ilaria V. TRECROCI , Giuseppe E. GRECO , Letterio MILITANO , Matilde LICO , Giuseppe CASUSCELLI , Vincenzo FIORILLO , Sandro BALDARI Dipartimento dei Servizi Sanitari – U.O. Radiologia – ASP Vibo Valentia Paziente di sesso femminile , 48 anni . Anamnesi patologica remota muta . La paziente è residente a Fabrizia , “ zona rossa ” della provincia di Vibo Valentia . Giunge in PS a Serra San Bruno in data 5/4 con febbre , dispnea , diarrea e lieve cefalea . Esami di laboratorio , saturazione ed emogasanalisi nei limiti della norma . Viene richiesto un esame TC nel sospetto clinico - anamnestico di Covid-19 . https://www.sirm.org/2020/05/27/covid-19-caso-104/ L’ esame dimostra un esteso addensamento a vetro smerigliato che coinvolge parte del segmento anteriore del lobo superiore e parte del segmento mediale del lobo medio . A sinistra si rileva solo un circoscritto addensamento subpleurico nel segmento laterale del lobo inferiore ( freccia ) . Il reperto sembra essere riferibile ad una forma di polmonite virale atipica . Il tampone conferma la positività per Covid-19 . Viene ricoverata presso il reparto di Malattie Infettive del P.O. “ G. Jazzolino ” di Vibo Valentia , dove viene trattata mediante terapia antivirale , Levoxacin e antidiarroici . In data 18/4 viene effettuato esame ecografico polmonare , negativo . Il giorno stesso , la paziente dimessa per il miglioramento del quadro clinico . Il caso testé esposto dimostra l’ estrema variabilità delle manifestazioni sia clinico - laboratoristiche che tomodensitometriche della patologia da Covid-19 . Nel caso specifico , si tratta di una rara manifestazione della distribuzione delle alterazioni parenchimali , asimmetrica e quasi monolaterale .