114 Francesco MESSINA , Domenico SCHIRRIPA , Caterina TRIPODI , Antonio ARMENTANO , Nicola ARCADI Dipartimento Tecnologie Avanzate Diagnostiche e Terapeutiche – U.O.C. di Radiologia – Ospedale Riuniti – Azienda Ospedaliera Grande Ospedale Metropolitano ( G.O.M. ) “ Bianchi - Melacrino- Morelli ” – Reggio Calabria Paziente di sesso femminile , 20 anni , studentessa . Nessuna patologia degna di nota . Giunge al Pronto Soccorso per dispnea , tosse secca e febbre ( 38,5 ° C ) da circa 5 giorni ; non aveva avuto alcun beneficio dall’ assunzione , a domicilio , di amoxicillina + ac.clavulanico e paracetamolo . Riferisce di avere viaggiato in treno da una località del Nord Italia ( poi dichiarata “ zona rossa ” ) sino a Reggio Calabria ; tra i contatti avuti , risultarono alcune persone successivamente positive al Covid-19 . EO : MV ridotto in entrambi gli ambiti polmonari . Saturazione O2 : 92 % . ECG : assenza di significative alterazioni . https://www.sirm.org/2020/05/31/covid-19-caso-114/ Esami di Laboratorio : Leucopenia . Anemia . Incremento dei valori di PCR , procalcitonina ed LDH . Il tampone rino - faringeo ha dato esito positivo per Covid-19 . La ragazza venne sottoposta , in urgenza , a studio TC del Torace in condizioni basali ed algoritmo ad alta risoluzione ( HRCT ) , con scanner a 64 strati , le cui immagini ottenute sono state analizzate con slice - thickness di 1,2 mm e successive ricostruzioni MPR ( assiali , sagittali e coronali ) e VRT . In corrispondenza del segmento apico - dorsale del LIS si documenta la presenza di area di consolidazione parenchimale a distribuzione subpleurica che si estende caudalmente sino al segmento postero - basale , con bronchiologramma aereo nel contesto , cui si associa sfumato addensamento parenchimale con aspetto “ a vetro smerigliato ” posto in sede attigua . Non evidenza di versamento pleuro - pericardico , né adenopatie ilo - medistiniche . Immagine cardiaca nei limiti . La paziente venne ricoverata presso la U.O.C. di Malattie Infettive del nostro Ospedale , HUB di riferimento Covid per l’ intera provincia di Reggio Calabria , somministrando O2 e terapia farmacologica . Dopo circa tre settimane di terapia , la paziente presentò un notevole miglioramento del suo quadro clinico generale . Le indagini di laboratorio , progressivamente , tendevano a rientrare nei valori di riferimento . Vennero effettuati i tamponi per la verifica dell’ infezione da Covid-19 , che si erano negativizzati . Così , dopo aver effettuato anche un’ altra indagine HRCT , che documentò la completa risoluzione dei reperti TDM patologici parenchimali polmonari già precedentemente descritti all’ ingresso , la paziente venne dimessa . Il caso presentato evidenzia l’ utilità della TC Torace , eseguita con algoritmo ad alta risoluzione ( HRCT ) , per ben valutare il decorso e l’ estensione della malattia nei pazienti con Covid-19 , permettendo così il loro miglior management ed outcome clinico .