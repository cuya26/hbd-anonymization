100 Giancarlo GISMONDO VELARDI , Giuseppe E. GRECO , Letterio MILITANO , Ilaria V. TRECROCI , Matilde LICO , Giuseppe CASUSCELLI , Antonino BOVA , Vincenzo FIORILLO , Sandro BALDARI Dipartimento dei Servizi Sanitari – U.O. Radiologia – Ospedale “ G. Jazzolino ” , Vibo Valentia – ASP Vibo Valentia Maschio , 51 anni . Anamnesi patologica remota apparentemente muta . Il paziente giunge il 23/3 presso il Pronto Soccorso del nostro nosocomio da Fabrizia ( “ zona rossa ” della provincia di Vibo Valentia ) lamentando febbre , importante dispnea da sforzo e tosse . Saturazione ossigeno 90 % ; l’ emogasanalisi documenta ridotti valori di pO2 . Viene ricoverato inizialmente nel reparto di Osservazione Breve - Covid . Gli esami di laboratorio presentano valori incrementati di PRC , LDH , D - dimero , IL-6 . All’ esame TC https://www.sirm.org/2020/05/20/covid-19-caso-100/ si rilevano plurimi addensamenti parenchimali pseudonodulari “ a vetro smerigliato ” con distribuzione “ a chiazze ” , localizzati prevalentemente in sede mantellare bilateralmente , più evidenti in sede lingulare e basale sinistra ove tendono alla confluenza . Concomita minimo ed iniziale ispessimento dei setti interlobulari in sede apicale e basale bilaterale . Il reperto è compatibile con interstiziopatia virale . L’ esito del tampone conferma la positività per infezione da Covid-19 . Il paziente viene pertanto trasferito presso il reparto di Malattie Infettive del nostro nosocomio , ove viene trattato con terapia antivirale , Levoxacin e ossigenoterapia ( 1,5 l / min ) . Durante la degenza , viene diagnosticato un diabete di tipo 2 . In data 7/4 , a seguito del miglioramento del quadro clinico- laboratoristico , viene effettuato nuovo esame TC di controllo ( fig 13 - 24 ) . Gli addensamenti che in precedenza presentavano carattere “ a vetro smerigliato ” , ora appaiono sostituiti da diffuse bande reticolari simil - fibrotiche cui si associa ispessimento del piccolo interstizio ( “ strip - like opacities ” ) . Tali reperti appaiono localizzati ubiquitariamente , ma particolarmente evidenti in sede mantellare bilaterale con distribuzione tendente alla confluenza . Questi sono inoltre comparsi anche in sede apicale sinistra , ove in precedenza il parenchima polmonare appariva scarsamente interessato dalla patologia . Due giorni dopo , il paziente viene sottoposto ad ecografia polmonare , ove si documenta il reperto di linee B in sede apicale destra . Seppur ancora positivo al tampone , il paziente viene dimesso il giorno dopo e monitorato a domicilio .