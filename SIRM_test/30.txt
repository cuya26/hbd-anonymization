95 Davide Stoppa , Federico Paltenghi , Lucia Volpato , Michele di Nunno ASST Pavia , presidio Ospedaliero di Vigevano , direttore ff reparto di Radiologia Elena Belloni Paziente donna di 39 anni ; accesso al Pronto Soccorso di Vigevano il 10/03 per insorgenza di febbre in operatrice sanitaria ( infermiera ) . Esami ematochimici sostanzialmente nella norma , ad eccezione di monocitosi ( monociti 16,0 % ) , in particolare WBC e Proteina C Reattiva entro i limiti . Eseguita RX torace in ortostasi con duplice proiezione , senza evidenza di reperti patologici di rilievo . https://www.sirm.org/2020/05/20/covid-19-caso-95/ È stato contestualmente eseguito tampone naso - faringeo , risultato poi positivo per infezione da SARS - CoV-2 . Rivalutazione RX in data 20/03 , senza evidenti modificazioni dei reperti rispetto alla precedente . Persistendo la sintomatologia ( febbricola serotina , stato astenico con facile affaticabilità e tosse persistente ) , è stato richiesto un approfondimento TC eseguito in data 01/04 . Sono apprezzabili plurime sfumate areole mantellari a vetro smerigliato nei settori dorsali di entrambi i lobi polmonari inferiori , senza consolidamenti parenchimali . Nei segmenti polmonari non interessati dai reperti appena descritti non si rilevano alterazioni diffuse dell’ interstizio . Non versamento pleurico . Il caso presentato conferma la limitata sensibilità dell’ esame RX e l’ utilità della TC in caso di discordanza con i dati clinici .