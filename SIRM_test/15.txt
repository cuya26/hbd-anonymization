81 Bordin Giorgio Fonte Pasqualina Marchini Nicola Viviano Ferdinando Reparto di Diagnostica per Immagini Ospedale Regionale “ Piccole Figlie Hospital ” Parma Paziente donna , 74 anni , ricoverata per frattura di femore in seguito a caduta accidentale , dopo 7gg di degenza la paziente presenta iperpiressia ( 38,5 ° ) con faringodinia e lieve dispnea , con SatO2 in aa del 90 % . Eseguita EGA con PO2 di 51mmHg , PCO2 36mmHg , PH 7,48 Sat O2 88 % . WBC 3,7×1000 , Hb 12,6 g / dL , PCR 2,22 mg / dL , creatininemia 0,95mg / dL , glicemia 119mg / dL , Procalcitonina 0,04 ug / L. Si esegue tampone per Covid-19 e HRCT . HRCT https://www.sirm.org/2020/05/14/covid-19-caso-81/ Alla TC si segnalano piccole sfumate areole “ a vetro smerigliato ” alla periferia polmonare , centro - lobulari , di significato flogistico - infiammatorio . Eseguito tampone risultato negativo per Covid-19 . Dopo alcuni giorni di relativo benessere e stabilità della pz , che rimane comunque in stretto monitoraggio , con lieve febbricola ( 37,2 ° ) e situazione clinica stabile , ricompare iperpiressia ( 39 ° ) con MV ridotto e crepitazioni bibasali . Sat O2 in aa del 77 % , SatO2 in O2 del 88 - 89 % . Si esegue HRCT e secondo tampone faringeo risultato poi positivo . La TC mostra bilateralmente addensati infiltrativi interstizio - alveolari con pattern “ a vetro smerigliato ” e ispessimento dei setti interlobulari più evidenti alle basi polmonari , in sede subpleurica .