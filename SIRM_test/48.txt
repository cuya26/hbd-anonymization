113 Francesco MESSINA , Andrea SERGI , Domenico BARRESI , Anna FERRARELLI , Antonio ARMENTANO , Nicola ARCADI Dipartimento Tecnologie Avanzate Diagnostiche e Terapeutiche U.O.C. di Radiologia – Ospedale Riuniti Azienda Ospedaliera Grande Ospedale Metropolitano ( G.O.M. ) “ Bianchi - Melacrino - Morelli ” Reggio Calabria Paziente di sesso femminile , 90 anni , in RSA , affetta da m.di Alzheimer , BPCO , ipertensione arteriosa e diffusa ateromasia parietale calcifica multi - distrettuale . Presentava dispnea , tosse secca e febbre ( 38 ° C ) da alcuni giorni . EO : MV ridotto in entrambi gli ambiti polmonari . Saturazione O2 : 88 % . ECG : BBsin , in assenza di turbe ECGgrafiche indicative di https://www.sirm.org/2020/05/31/covid-19-caso-113/ ischemia . Anamnesi negativa per contatto certo con pazienti Covid-19 positivi noti . Esami di Laboratorio : Leucopenia . Anemia . Aumento dei valori di PCR , LDH e procalcitonina . I valori del D - Dimero e della troponina erano nei limiti . Viene eseguito , in urgenza ed in condizioni basali , studio TC del Torace con algoritmo ad alta risoluzione ( HRCT ) , con apparecchiatura 64Multislices , le cui immagini ottenute sono state analizzate con slice - thickness di 1,2 mm e successive ricostruzioni MPR . Si documentava la presenza di uno sfumato addensamento / zolla consolidativa parenchimale in sede basale posteriore a sinistra . Altri piccoli e sfumati addensamenti parenchimali , con aspetto “ a vetro smerigliato ” , erano identificabili nei campi medio - basali polmonari a destra . Fine smerigliatura di fondo della densità polmonare , bilateralmente , con maggiore evidenza a sinistra . Presenza di strie fibrotico - disventilatorie basali bilaterali . Segni di BPCO . Non evidenza versamento pleuro - pericardico . Immagine cardiaca ingrandita . Decorso scoliotico dell’ aorta toracica discendente , con diffuse calcificazioni ateromasiche aorto- coronariche . Era , altresì , identificabile un severo e suggestivo reperto di spondiloartrosi , con alterazione della normale architettura della colonna vertebrale , scoliotica e con evidente gibbosità dorsale . Il tampone SARS - CoV-2 risultò positivo . Pertanto , la paziente venne ricoverata presso la U.O.C. di Malattie Infettive del nostro Ospedale , HUB di riferimento Covid per l’ intera provincia di Reggio Calabria , instaurando prontamente terapia multi - farmacologica ed O2-terapia , anche in considerazione delle varie patologie sofferte dalla paziente ( di cui , in anamnesi ) . A distanza di sei giorni dal ricovero le sue condizioni cliniche andarono peggiorando , nonostante le cure . Gli esami di laboratorio presentavano ancora gli indici di flogosi e la procalcitonina elevati , anemia ed alterazione degli elettroliti sierici ( in particolare Na - K ) . Venne eseguito ( in settima giornata ) esame RX Torace di controllo , a letto della paziente ( in decubito supino ) in reparto , che documentò un peggioramento dei reperti radiologici . Aumentato l’ addensamento parenchimale in sede medio - basale destra , con diffuso ispessimento reticolare della trama peri - broncovasale interstiziale . Comparsa di versamento pleurico bi - basale ( più evidente a destra ) , con obliterazione dei relativi seni costofrenici . Ili congesti ed addensati . Immagine cardiaca ingrandita . Slargamento del profilo mediastinico . Nei giorni successivi la paziente rimase stabile , sebbene ancora il quadro radiologico non si era normalizzato ed i tamponi risultavano ancora positivi . Il caso presentato evidenzia l’ utilità della HRCT nello studio della polmonite interstiziale da Covid-19 anche nelle fasi iniziali della malattia , data l’ elevata sensibilità della metodica , soprattutto in pazienti che presentano altre patologie concomitanti e condizioni anatomiche particolari ( che risultano difficoltose per l’ esecuzione urgente dell’ indagine RX tradizionale , come prima metodica ) .