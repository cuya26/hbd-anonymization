111 Francesco MESSINA , Grazia CALABRESE , Carmela TEBALA , Lorena TURANO , Antonio ARMENTANO , Nicola ARCADI Dipartimento Tecnologie Avanzate Diagnostiche e Terapeutiche , U.O.C. di Radiologia – Ospedale Riuniti , Azienda Ospedaliera Grande Ospedale Metropolitano ( G.O.M. ) “ Bianchi - Melacrino- Morelli ” , Reggio Calabria Paziente di sesso maschile , 57 anni . Ipertensione e dislipidemia , in trattamento farmacologico . Giunge al Pronto Soccorso per dispnea , tosse secca e febbre ( 38,5 ° C ) da circa 7 giorni ; non aveva avuto alcun beneficio dall’ assunzione , a domicilio , di paracetamolo . Riferisce di non avere avuto contatti con pazienti Covid-19 positivi , sebbene provenga da una località della provincia dichiarata “ zona rossa ” , nei pressi di Melito P.Salvo . EO : MV ridotto in entrambi gli ambiti polmonari , con crepitii in sede bi - basale . All’ EGA : lieve ipossia . Saturazione O2 : 85 % . ECG : assenza di alterazioni suggestive per ischemia . https://www.sirm.org/2020/05/31/covid-19-caso-111/ Esami di Laboratorio : leucopenia ; notevole incremento dei valori di PCR , procalcitonina ed LDH . I valori di D - Dimero e Troponina erano nei limiti . RX Torace ( proiez . in decubito supino obbligato ) : Presenza di sfumati addensamenti parenchimali , in parte con aspetto pseudo - nodulare , in entrambi gli emitoraci , con maggiore evidenza in sede bi - basale . Rinforzo della trama interstiziale ed ispessimento peri - bronchiale , bilateralmente . Ili addensati . Velatura ( pleurogena ) di entrambi i SCF . Si esegue d’ urgenza , a completamento diagnostico , indagine TC del Torace in condizioni basali ed algoritmo ad alta risoluzione ( HRCT ) , con scanner a 64 strati , le cui immagini ottenute sono state analizzate con slice - thickness di 1,2 mm e successive ricostruzioni MPR ( assiali , sagittali e coronali ) . HRCT ha documentato , in entrambi i parenchimi polmonari , la presenza di plurimi addensamenti con aspetto “ a vetro smerigliato ” ed alcune aree con pattern “ crazy - paving ” , per la coesistenza di aree “ ground - glass ” , di consolidamento ed ispessimento interstiziali . Trachea e bronchi pervi . Qualche piccolo linfonodo , reattivo , in sede ilo - mediastinica . Immagine cardiaca nei limiti . Non evidenza di versamento pericardico . Minimo versamento pleurico basale bilaterale . La TC ha messo bene in evidenza , inoltre , il “ segno ragnatela ” ( “ spider web sign ” ) , rappresentato da un’ area di opacità ground - glass , ad aspetto grossolanamente triangolare ed angolare , in sede basale sub - pleurica a destra , con all’ interno setti interlobulari ispessiti come una rete ; la pleura adiacente era stirata ed ispessita , denotando una forma simile a quella di una ragnatela nell’ angolo . Eseguito il tampone rino - faringeo , che ha dato esito positivo per Covid-19 . In considerazione del peggioramento delle condizioni cliniche , il paziente viene ricoverato presso la U.O.C. di Malattie Infettive del nostro Ospedale , HUB di riferimento Covid per l’ intera provincia di Reggio Calabria , instaurando prontamente terapia multi - farmacologica ed O2-terapia ad alti flussi . Al settimo giorno di terapia il paziente mostrava un modesto , ma progressivo , miglioramento del quadro clinico e laboratoristico , con discreta diminuzione dei valori di PCR , LDH ; stabile la leucopenia . In decima giornata viene ripetuta l’ indagine HRCT , per rivalutare il quadro radiologico , che ha documentato , in entrambi i polmoni , una riduzione sia degli addensamenti parenchimali con aspetto “ a vetro smerigliato ” , che delle aree con pattern “ crazy - paving ” , che tuttavia erano comunque ancora presenti nei campi medi ed in sede periferica , bilateralmente . Persisteva ancora l’ ispessimento / stiramento della pleura viscerale in sede basale posteriore destra , dalla quale si dipartivano setti e tralci ad aspetto fibrosclerotico . Non era più visibile il versamento pleurico . Il paziente continuava , sebbene lentamente , a migliorare il suo quadro clinico generale , ed anche le indagini di laboratorio , progressivamente , tendevano a rientrare nei valori di riferimento . Durante la terza settimana di cura i tamponi per la verifica dell’ infezione da Covid-19 si erano negativizzati . Così , dopo aver effettuato un’ altra indagine HRCT , che ha documentato la pressocchè quasi completa risoluzione TDM degli addensamenti e dei reperti patologici parenchimali polmonari bilaterali già descritti , il paziente è stato dimesso . Il caso presentato evidenzia l’ utilità e l’ importanza della HRCT oltre che nelle prime fasi della diagnosi anche per ben valutare il decorso e la severità della malattia , orientando quindi verso il migliore management / outcome clinico del paziente .