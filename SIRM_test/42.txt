107 Giancarlo GISMONDO VELARDI * , Ilaria V. TRECROCI * , Giuseppe E. GRECO * , Letterio MILITANO * , Matilde LICO * , Sandro BALDARI * ( * ) Dipartimento dei Servizi Sanitari – U.O. Radiologia – Ospedale “ G. Jazzolino ” – ASP Vibo Valentia Paziente di sesso femminile , 20 anni . Anamnesi patologica remota muta . La paziente , a seguito di un viaggio in Inghilterra , accusa sintomi simil - influenzali , in particolare febbre . Eseguito tampone positivo per Covid-19 in data 9/4 . L’ indagine epidemiologica rivela che la paziente era a contatto con due colleghe positive al Covid-19 , entrambe ricoverate presso altri nosocomi ( una delle quali in Rianimazione ) . In data 10/4 , a causa del peggioramento della sintomatologia ( riferita dispnea e dolore toracico ) viene trasportata dal 118 presso il P.O. “ G. Jazzolino ” di Vibo Valentia . Emogasanalisi e saturazione ( 99 % all’ ingresso ) nei limiti della norma . Esami di laboratorio senza sostanziali alterazioni . https://www.sirm.org/2020/05/27/covid-19-caso-107/ In data 11/4 viene richiesto esame TC che dimostra solo la presenza di tre millimetrici addensamenti pseudonodulari ( frecce ) nei versanti posteriori del lobo inferiore destro con disposizione subpleurica , i quali , seppur aspecifici , sono da riferire a polmonite virale in fase lieve . Minimo ispessimento dell’ interstizio polmonare attiguo . Non lesioni parenchimali a sinistra . Non si apprezza versamento pleurico né adenopatie mediastiniche . In data 18/4 viene effettuato esame ecografico polmonare , negativo . La paziente , trattata con terapia antivirale e levofloxacina , viene dimessa in data 24/4 ( tampone negativo ) per il miglioramento delle condizioni generali .