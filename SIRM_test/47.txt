112 Francesco MESSINA , Giuseppe IELO , Claudio FRANZUTTI , Pietro ARCIELLO , Carmela FALCONE , Antonio ARMENTANO , Nicola ARCADI Dipartimento Tecnologie Avanzate Diagnostiche e Terapeutiche U.O.C. di Radiologia – Ospedale Riuniti Azienda Ospedaliera Grande Ospedale Metropolitano ( G.O.M. ) “ Bianchi - Melacrino - Morelli ” Reggio Calabria Paziente di sesso maschile , 70 anni , affetto da sindrome mielodisplastica ad alto rischio , già in trattamento e follow- up Ematologico . Ipertensione arteriosa ( in trattamento farmacologico ) ed ateromasia carotidea . Giunge al Pronto Soccorso con una sintomatologia clinica caratterizzata da febbre ( 38,5 – 39 ° C ) da circa quattro giorni , tosse secca , dispnea e dolore toracico persistente . EO : MV notevolmente ridotto in entrambi gli ambiti polmonari . EGA : ipossia . Saturazione O2 : 80 % . https://www.sirm.org/2020/05/31/covid-19-caso-112/ ECG : assenza di alterazioni suggestive per ischemia . Riferisce di non avere avuto contatti con pazienti Covid-19 positivi noti , né di essere stato , in precedenza , nei territori dichiarati come “ zona rossa ” del Nord Italia . Esami di Laboratorio : Leucopenia . Trombocitopenia . Anemia . Aumento dei valori di PCR , LDH e procalcitonina . I valori del D - Dimero e della troponina erano nei limiti . RX Torace ( proiez . in decubito supino obbligato ) : Presenza di esteso e sfumato addensamento parenchimale in corrispondenza del campo polmonare medio - superiore a destra . Coesistono altri addensamenti parenchimali proiettantesi in corrispondenza di entrambi i campi polmonari inferiori . Parziale obliterazione pleurogena dei SCF . Ombra cardiaca nei limiti . Calcificazioni ateromasiche del bottone aortico . L’ esame RX viene completato , in urgenza , da studio TC del Torace , eseguito in condizioni basali ed algoritmo ad alta risoluzione ( HRCT ) , con apparecchiatura 64Multislices , le cui immagini ottenute sono state analizzate con slice - thickness di 1,2 mm e successive ricostruzioni MPR , che ha confermato la presenza di esteso addensamento parenchimale con aspetto “ a vetro smerigliato ” , occupante gran parte del lobo superiore a destra . Altri addensamenti parenchimali , “ a vetro smerigliato ” erano identificabili in corrispondenza della regione dorsale del LSS ed al segmento apicale del LIS . Addensamenti analoghi , di minore entità , erano identificabili in corrispondenza delle regioni basali dorsali di entrambi i lobi inferiori . Immagine cardiaca nei limiti . Non evidenza di versamento pericardico . Appena minimo versamento pleurico identificabile in sede bi- basale . Nel frattempo , arrivò il risultato del Tampone SARS - CoV-2 : positivo . Il paziente viene , così , ricoverato presso la U.O.C. di Malattie Infettive del nostro Ospedale , HUB di riferimento Covid per l’ intera provincia di Reggio Calabria , sia instaurando prontamente terapia multi - farmacologica ed O2- terapia , che valutando costantemente i suoi parametri clinici e laboratoristici , data anche la sua grave patologia di base , insieme ai colleghi Ematologi . A distanza di cinque giorni le sue condizioni cliniche peggiorarono notevolmente , nonostante le cure , tanto da doverlo intubare d’ urgenza . Gli esami di laboratorio continuavano ad essere alterati , maggiormente gli indici di flogosi e la procalcitonina . Veniva , pertanto , eseguito RX Torace ( proiez . in decubito supino obbligato , in reparto ) e , a distanza di 72 ore , indagine HRCT di controllo . L’ RX Torace risultò peggiorato rispetto all’ ingresso , in quanto aumentarono gli addensamenti parenchimali polmonari , presentando adesso aspetto tendente alla confluenza , sino all’ opacamento polmonare completo bilaterale ( più evidente a dx ) . Vi era anche interessamento interstiziale bilaterale , a carattere reticolo - micronodulare . Ombra cardiaca nei limiti . HRCT dimostrò la presenza di estese e multiple aree addensativo / consolidative , in parte confluenti , multifocali , a carico di entrambi i polmoni , con maggiore evidenza in sede lobare superiore nei due lati . Era presente una diffusa smerigliatura di fondo della densità polmonare , con associato ispessimento reticolare ed interstiziale , bilaterale . Era aumentato il versamento pleurico d’ ambo i lati ( più evidente a destra ) . Alcuni subcentimetrici linfonodi aumentati si identificavano in sede ilo - mediastinica . Non evidenza di versamento pericardico . Immagine cardiaca nei limiti . In Terapia Intensiva il paziente venne trattato mediante CPAP ( alla quale rispose discretamente ) , proseguendo e rinforzando la terapia multi - farmacologica già impostata . Venne osservato e strettamente monitorizzato nei suoi parametri vitali , con lenta evoluzione del quadro clinico verso la stabilità . Il caso presentato dimostra l’ utilità dell’ HRCT oltre che nelle prime fasi della diagnosi anche per valutare bene il decorso e la severità della malattia , in presenza anche di altre patologie concomitanti , orientando quindi verso il migliore management clinico del paziente .