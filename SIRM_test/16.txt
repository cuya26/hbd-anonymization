82 Chiara Colaiacomo , Chiara Andreoli , Gaia Cartocci , Maurizio Del Monte , Paolo Ricci Radiologia DEA – Azienda Ospedaliera - Universitaria Policlinico Umberto I – Università di Roma La Sapienza “ Case Report ” significativo in relazione all’ evidente miglioramento del quadro radiologico e clinico successivo a terapia specifica . Paziente di sesso femminile , 49 anni , accede al DEA attraverso il Servizio 118 con febbre elevata e tosse secca da 7 giorni , già in trattamento con Azitromicina e Paracetamolo senza nessun beneficio . Riferisce anosmia da circa 2 settimane . Anamnesi patologica remota e prossima mute , che risulta anche negativa per contatto certo con pazienti Covid-19 positivi . PO2 di 85 % ; leucopenia ( in particolare linfopenia ) ; incremento di PCR e LDH . Si esegue indagine RX Torace ( 1 pr . ) https://www.sirm.org/2020/05/14/covid-19-caso-82/ Presenza di multiple e sfumate aree di ipodiafania , di aspetto in parte pseudonodulare , a carico di entrambi gli emitoraci , a prevalente distribuzione peribronchiale , con associato rinforzo della trama interstiziale e ispessimento peribronchiale , più evidente in sede ilo - peri - ilare e mediobasale bilateralmente . In sede mediobasale si evidenziano alcune aree delimitate da strie radiopache , possibili manifestazioni enfisematiche . Fenomeni disventilatori bilaterali in sede mediobasale . Si esegue a completamento esame HCRT con scanner a 64 strati ( 140 kV ; 100 mAs ; pitch 1.5 and collimazione di 0.6 mm ) . Le immagini sono state ricostruite con slice thickness di 1 mm . Si eseguono successive ricostruzioni MPR sul piano coronale . Presenza di multipli addensamenti parenchimali localizzati in sede sub - mantellare , in prevalenza con aspetto consolidato e broncogramma aereo , maggiormente evidenti in corrispondenza delle basi polmonari . Si associano alcuni addensamenti con aspetto a vetro smerigliato , sempre distribuiti in sede sub- mantellare e localizzati prevalentemente a livello dei lobi superiori . Non versamento pleurico né pericardico . Si esegue , quindi , tampone rinofaringeo che risulta positivo per “ COVID-19 ” . La Paziente viene ricoverata presso il Dipartimento di Malattie Infettive del nostro Policlinico e viene impostata la seguente terapia medica : – Kaletra , Plaquenil , Tolicizumab – Ceftriazone , Azitromicina Al 6 ° giorno la Paziente mostra modesto , ma progressivo miglioramento , del quadro clinico e laboratoristico , con discreta diminuzione dei valori di PCR e LDH . PO2 di 94 % . Persiste leucopenia . Al 7 ° giorno viene quindi eseguita rivalutazione del quadro radiologico con HCRT Rispetto al precedente esame si documenta evidente riduzione dell´estensione degli addensamenti precedentemente segnalati ; permangono focali aree di alterata densità con aspetto “ a vetro smerigliato ” a livello dei lobi superiori e addensamenti con aspetto lamellare in sede basale sinistra ( quest´ultimi da riferire a parziale riespansione del parenchima polmonare precedente coinvolto ) . Invariati i restanti reperti .