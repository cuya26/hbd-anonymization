110 Giancarlo GISMONDO VELARDI , Ilaria V. TRECROCI , Giuseppe E. GRECO , Letterio MILITANO , Matilde LICO , Giuseppe CASUSCELLI , Antonino BOVA , Vincenzo FIORILLO , Sandro BALDARI Dipartimento dei Servizi Sanitari – U.O. Radiologia – Ospedale “ G. Jazzolino ” , Vibo Valentia – ASP Vibo Valentia Maschio , 39 anni . Anamnesi patologica remota muta . Paziente in quarantena domiciliare volontaria , di ritorno dalla Lombardia ad inizio marzo . Qualche giorno dopo , il paziente accusa sintomi febbrili . Viene pertanto sottoposto a tampone , risultato positivo per Covid-19 in data 12/3 . Dopo 45 giorni di positività , insorge importante dispnea – prima da sforzo e poi a riposo – con associata febbre ( 38 ° ) , tosse stizzosa e desaturazione di ossigeno . Viene pertanto predisposto il trasporto presso il P.O. “ G. Jazzolino ” di Vibo Valentia e successivo ricovero nel reparto di Malattie Infettive . Gli esami di laboratorio dimostrano incremento dei valori delle transaminasi e decremento dei valori di CK - MB ( 0,88 ng / ml ) e della mioglobina ( 23 ng / ml ) . Non altre significative alterazioni . L’ esame TC pre - ricovero https://www.sirm.org/2020/05/27/covid-19-caso-110/ dimostra sfumati addensamenti ground - glass in corrispondenza del segmento anteriore e posteriore del lobo superiore destro , nel segmento apico - dorsale del lobo superiore sinistro e nel segmento superiore del lobo inferiore sinistro . A tale livello , concomita ispessimento dei setti interlobulari . Il paziente viene trattato mediante ossigeno - terapia solo il primo giorno di ricovero ( 1,5 l / min ) , successivamente mediante farmaci antivirali e levofloxacina durante la degenza . In considerazione del miglioramento delle condizioni generali , il paziente viene dimesso al quarto giorno di ricovero .