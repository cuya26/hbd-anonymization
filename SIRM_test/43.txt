108 Giancarlo GISMONDO VELARDI , Ilaria V. TRECROCI , Giuseppe E. GRECO , Letterio MILITANO , Matilde LICO , Giuseppe CASUSCELLI , Antonino BOVA , Vincenzo FIORILLO , Sandro BALDARI Dipartimento dei Servizi Sanitari – U.O. Radiologia – ASP Vibo Valentia Paziente di sesso femminile , 61 anni , cardiopatica , ipertesa e diabetica in trattamento con ipoglicemizzanti orali . La paziente è residente a Fabrizia , “ zona rossa ” della provincia di Vibo Valentia . Anamnesi patologica prossima positiva per contatto con paziente Covid-19 : la sorella , infatti , è la paziente già esposta nel caso clinico n.7 ( vedi mail del 21/4/2020 , ore 22.01 ) Per tale motivo , la paziente viene sottoposta a tampone oro- e rinofaringeo , risultato positivo per Covid-19 . In data 10/4 , la paziente viene trasportata tramite 118 al PS di Serra San Bruno per insorgenza di importante tosse stizzosa , febbricola ( 37,3 ° ) e diarrea . Gli esami di laboratorio non mostrano significative alterazioni , ad eccezione dell’ iperglicemia da relazionare al noto diabete . Saturazione ed emogasanalisi nei limiti della norma . L’ esame HRTC https://www.sirm.org/2020/05/27/covid-19-caso-108/ documenta alcuni addensamenti parenchimali a vetro smerigliato con prevalente distribuzione subpleurica “ a chiazze ” ( fig . 1 , 2 , 3 , 4 , 5 , 6 , 10 ) , più numerose a sinistra ( segmento anteriore e posteriore del lobo superiore , lingula , segmento laterale del lobo inferiore ) rispetto che a destra ( segmento laterale del lobo medio e , pseudonodulare , nel segmento basale laterale del lobo inferiore ) . Nelle ricostruzioni con filtro per mediastino ( fig . 7 , 8 , 9 , 11 ) sono inoltre rilevabili diverse linfoadenopatie in sede paratracheale superiore e prevascolare , la maggiore delle quali presenta asse corto di circa 17 mm e determina compressione sul parenchima polmonare attiguo ( segmento anteriore del lobo superiore sinistro , fig . 10 , freccia ) . Altra linfoadenopatia più circoscritta si documenta in sede paracavale inferiore . La paziente viene ricoverata presso la U.O. di Malattie Infettive del P.O. “ Jazzolino ” di Vibo Valentia , ove viene trattata con terapia antivirale , levofloxacina e fermenti lattici . Per il miglioramento delle condizioni cliniche , la paziente ( negativa al tampone ) viene dimessa in data 25/4 . Il suddetto caso rappresenta una rara manifestazione della patologia da Covid-19 : secondo Shi H. et al , solo il 6 % dei pazienti con infezione da Coronavirus presenta linfoadenomegalie mediastiniche.1 E ’ stato peraltro ipotizzato che tale reperto possa essere relazionato alla gravità della malattia , essendo più frequente in pazienti ricoverati in terapia intensiva.2,3 Tuttavia , il caso qui esposto in considerazione del decorso clinico , non rientra tra questi ultimi . Shi H , Han X , Jiang N , Cao Y , Alwalid O , Gu J et al.1 . Radiological findings from 81 patients with COVID-19 pneumonia in Wuhan , China : a descriptive study . Lancet Infect Dis 2020 ; 20 : 425–34 . Li K , Wu J , Wu F , Guo D , Chen L , Zheng F et al . The2 . clinical and chest CT features associated with severe and critical COVID-19 pneumonia . Invest Radiol 2020 ; published online Feb 29 . DOI:10.1097/ RLI.0000000000000672 . Colombi D , Bodini FC , Petrini M , Maffi G , Morelli N , 3 . Milanese G et al . Well - aerated Lung on Admitting Chest CT to Predict Adverse Outcome in COVID-19 Pneumonia . Radiology 2020 Apr 17:201433 . doi : 10.1148 / radiol.2020201433 .