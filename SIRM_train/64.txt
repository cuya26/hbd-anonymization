65 Izzo Andrea , D’ Aversa Lucia , Cerimoniale Giuseppe , Mazzella Giuseppe , Pergoli Pericle , Faiola Eugenio Leone , Casale Lorenzo , Di Pastena Francesca U.O.C. Diagnostica per immagini – Ospedale “ Dono Svizzero ” Formia DEA I livello – Asl Latina Paziente Maschio , 74 anni , si presenta in PS per dolore toracico e vomito da circa 12 ore . In anamnesi cardiopatia ischemica , asma bronchiale e terapia con NAO . In PS saturazione pO2 94 % , tachicardico e lievemente tachipnoico , apiretico . Si richiede caonsulenza cardiologica ed esammi ematochimici e strumentali per escludere IMA . Si esegue anche RX del torace nelle proiezioni standard . https://www.sirm.org/2020/03/28/covid-19-caso-65/ L’ indagine radiografica dimostra un discreto incremento dell’ interstizio peribroncovascolare con associate alcune ipodiafanie parenchimali a livello del campo medio - apicale di entrambi i polmoni con associato addensamento parenchimale a livello della base del polmone destro . In considerazioni dei reperti radiografici e tenuto conto del link epidemiologico del paziente ( residente in città ove sono presenti al momento più di dieci casi COVID-19 ) si richiede TC per approfondimento . L’ indagine TC dimostra la presenza di multipli addensamenti parenchimali a “ vetro smeriglio ” con associate estese zone di parenchima con pattern “ crazy - paving ” caratterizzato dalla presenza di aree a “ vetro smeriglio ” sovrapposto ad ispessimento liscio dell’ interstizio interlobulare ed intralobulare ; concomitano zona di consolidamento parenchimale nello sfondato posteriore dell’ emitorace destro ed esiti fibrotici nello sfondato posteriore dell’ emitorace sinistro . Il quadro TC è compatibile con patologia COVID-19 correlata ; si dispone quindi l’ isolamento del Pz ed il tampone nasofaringeo ( risultato positivo al SARS - CoV-2 ) .