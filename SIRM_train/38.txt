39 Federica Pirro , Marco Parillo , Bruno Beomonte Zobel , Carlo Cosimo Quattrocchi Dipartimento di Diagnostica per Immagini e Radiologia Interventistica – Policlinico Universitario Campus Biomedico di Roma Donna di 62 anni con comparsa di cefalea , febbre con brivido resistente a terapia antibiotica e tosse scarsamente produttiva , in assenza di dispnea . La paziente lamentava nausea ed inappetenza . Riferiva di aver eseguito esternamente esami di laboratorio completi , incluso tampone per Covid 19 , con esito negativo . Ricoverata presso il nostro nosocomio , dopo 10 giorni dall’ insorgenza della sintomatologia , viene sottoposta a prelievo ematico ( emocromo nella norma ; Lattato Deidrogenasi ( LDH ) 352.00 ( * ) UI / L ; Fibrinogeno 627(*)mg / Dl ; Proteina C reattiva ultra sensibile 7.95(*)mg / dL ; Velocità di eritrosedimentazione ( VES ) 110.00(*)mm / h ed emogasanalisi in aria ambiente alterato con pH 7.52 ( v.n . 7.35 – 7.45 ) , PaCO2 36 mmHg , PaO2 64 mmHg , SaO2 96.2 % , HCO3 – 29.4mmol / L ) e TC Torace . TC torace https://www.sirm.org/2020/03/11/covid-19-caso-39/ Il quadro TC documenta multiple aree di aumentata densità del parenchima polmonare tipo “ vetro smerigliato ” con associate aree di consolidazione parenchimale , a distribuzione prevalentemente periferica / subpleurica , con maggior coinvolgimento delle regioni posteriori e dei lobi inferiori ove si associa la presenza di bronchi pervi ed ectasici nel contesto . Nel sospetto TC di polmonite interstiziale da Covid-19 , la Paziente viene sottoposta nuovamente a tampone faringeo , risultato in questo caso positivo e trasferita pertanto all’ ospedale Spallanzani di Roma .