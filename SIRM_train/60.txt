61 Izzo Andrea , D’ Aversa Lucia , Cerimoniale Giuseppe , Mazzella Giuseppe , Pergoli Pericle , Faiola Eugenio Leone , Casale Lorenzo , Di Pastena Francesca U.O.C. Diagnostica per immagini – Ospedale “ Dono Svizzero ” Formia DEA I livello – Asl Latina Paziente Maschio , 70 anni , si reca in PS per febbre ( 37,8 ) da circa 10 giorni dopo contatto diretto con Pz positiva Covid-19 . Non riferisce tosse . In PS saturazione pO2 97 % , eupnoico . In anamnesi tiroidite cronica ed ipertensione arteriosa . Si richiede RX torace eseguito con apparecchio portatile posizionato in tensostruttura appositamente adibita all’ esterno del PS . RX torace https://www.sirm.org/2020/03/27/covid-19-caso-61/ L’ indagine radiografica dimostra un incremento della trama interstiziale peribroncovascolare senza significative immagini da riferire ad addensamenti polmonari . Il Pz viene sottoposto comunque preventivamente a tampone naso - faringeo ( risultato positivo al SARS - CoV-2 ) e si decide di effettuare la TC in quanto persiste un forte sospetto clinico ed epidemiologico . TC TORACE L’ indagine TC dimostra la presenza di multipli addensamenti parenchimali a “ vetro smeriglio ” , localizzati nel lobo superiore di entrambi i polmoni , nel lobo medio e nel lobo inferiore di entrambi i polmoni , specie a destra , disposti in sede subpleurica . Reperti compatibili con un processo infiammatorio su base infettiva COVID-19-correlato .