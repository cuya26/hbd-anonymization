33 Dott . Foà Riccardo Alessandro , Dott . Spinazzola Angelo . U.O di Radiologia ASST CREMA – Ospedale Maggiore di Crema Paziente di sesso maschile , 55 anni di età . Non comorbidità note al momento della diagnosi . Il paziente presentava comparsa di iperpiressia e tosse il 24/02/2020 , dopo contatto con paziente positivo , per cui veniva sottoposto a quarantena domiciliare . In data 1/3/2020 insorgeva insufficienza respiratoria per cui veniva sottoposto a TC torace senza mdc , che evidenziava un quadro di plurimi addensamenti a densità ground glass . https://www.sirm.org/2020/03/10/covid-19-caso-33/ TC 1/3/2020 figura 1 TC 1/3/2020 figura 2 In data 6/2/2020 con quadro clinico sostanzialmente stazionario veniva sottoposto a TC di controllo . TC 6/3/2020 figura 1 TC 6/3/2020 figura 2 Nelle scansioni si possono notare come parte degli addensamenti a ground glass evidenti a livello della TC del 1/3/2020 siano ridotti di densità e in alcuni casi ridotti in dimensioni con una concomitante comparsa di nuovi addensamenti in adiacenza dei precedenti ed in alcuni casi l’ allargamento degli addensamenti precedentemente segnalati . In entrambe le TC non si è osservato versamento pleurico né linfoadenomegalie mediastiniche . La TC del 1/3/2020 mostra addensamenti a livello submantellare e paravertebrale del LSS che appaiono ridotti nella TC del 6/3/2020 . Comparsa di nuovi addensamenti a vetro smerigliato a livello del segmento anteriore della LSS , del segmento laterale del lobo medio e del segmento apicale del LID e del LIS . Si osserva tuttavia una minor densità della porzione più mediale dell ’ addensamento a carico del LSS rispetto alla precedente . Ridotta la densità dell’ addensamento a livello del segmento basale laterale a livello paravertebrale e comparsa di nuovo addensamento in sede più laterale .