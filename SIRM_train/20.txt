21 Izzo Andrea , D’ Aversa Lucia , Cerimoniale Giuseppe , Mazzella Giuseppe , Pergoli Pericle , Faiola Eugenio Leone , Di Pastena Francesca U.O.C. Diagnostica per immagini – Ospedale “ Dono Svizzero ” Formia DEA I livello – Asl Latina Paziente Maschio , 71 anni , si reca in PS per febbre ( 37,8 ° ) e tosse , eupnoico . In anamnesi cardiopatia ischemica . Saturazione pO2 97 % . Si richiede RX torace eseguito con apparecchio portatile posizionato in tensostruttura appositamente adibita all’ esterno del PS . RX torace https://www.sirm.org/2020/03/10/covid-19-caso-21/ L’ indagine radiografica dimostra un diffuso incremento della trama interstiziale peribroncovascolare con associate multiple zone di addensamento parenchimale disposte prevalentemente a livello del campo superiore di entrambi i polmoni . Cuore aumentato di volume ; seni costofrenici ipoespansi ma liberi da versamento . Il Pz viene sottoposto a tampone naso - faringeo ( risultato positivo al COVID-19 ) e ricoverato per l’ assistenza e le cure necessarie . Il Pz dopo 3 giorni , con condizioni cliniche buone e stabili effettua TC di controllo . L’ indagine TC dimostra la presenza di multipli addensamenti parenchimali a “ vetro smeriglio ” , alcuni confluenti tra loro , localizzati nel lobo superiore di entrambi i polmoni e nel segmento apicale del lobo inferiore di entrambi i polmoni disposti prevalentemente in sede subpleurica .