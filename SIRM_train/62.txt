63 Izzo Andrea , D’ Aversa Lucia , Cerimoniale Giuseppe , Mazzella Giuseppe , Pergoli Pericle , Faiola Eugenio Leone , Casale Lorenzo , Di Pastena Francesca U.O.C. Diagnostica per immagini – Ospedale “ Dono Svizzero ” Formia DEA I livello – Asl Latina Paziente Maschio , 49 anni , trasportato dal 118 in PS per febbre e dispnea da circa 4 giorni ; riferisce iperpiressia sino a 39 ° e che assume Amoxicillina / Acido clavulanico da 2 gg . In PS saturazione pO2 94 % ed iperpiressia ( 38 ° ) . In anamnesi non riferisce patologie degne di nota . Si richiede RX torace eseguito con apparecchio portatile posizionato in tensostruttura appositamente adibita all’ esterno del PS . RX TORACE https://www.sirm.org/2020/03/27/covid-19-caso-63/ La radiografia del torace dimostra un modesto incremento della trama interstiziale ma non particolarmente significativa ; tenuto conto del forte sospetto clinico si esegue TC torace . TC TORACE L’ indagine TC dimostra la presenza di multipli sfumati addensamenti parenchimali a “ vetro smeriglio ” localizzati nel lobo superiore del polmone destro , nel lobo medio e nel lobo inferiore di entrambi i polmoni in sede subpleurica . I reperti TC , fortemente sospetti per una patologia flogistico - infettiva COVID-19 correlata , suggeriscono la disposizione in isolamento del Pz e l’ esecuzione del tampone nasofaringeo ( risultato positivo al SARS - CoV-2 ) .